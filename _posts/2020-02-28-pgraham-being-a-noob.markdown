---
layout: post
title: "[Translation PL] Paul Graham: Being a Noob"
date: 2020-02-28 08:00:00 +0100
description: Translation of Paul Graham
img:  translated.jpg
tags: [Paul Graham, PL]
---

## Paul Graham: Bycie Początkującym

Styczeń 2020

Kiedy byłem młody, myślałem, że starsi ludzie wiedzą już wszystko. Teraz kiedy sam jestem starszy, wiem, że to nieprawda.

Ciągle czuję się jak początkujący. Wygląda na to, że ciągle rozmawiam ze startupami poruszającymi się w domenach, o których nic nie wiem,
czytam książki, których nie rozumiem wystarczająco dobrze albo odwiedzam kraje, których przyjętych zasad działania nie znam.

Nie jest przyjemnie czuć się jak początkujący. Samo słowo „początkujący” zdecydowanie nie jest komplementem.
A jednak dzisiaj zrozumiałem coś zachęcającego o byciu początkującym: im bardziej jesteś początkującym lokalnie, tym mniej jesteś początkującym globalnie.

Na przykład, jeżeli pozostaniesz w swoim ojczystym kraju, czujesz, że jesteś mniej początkujący niż gdybyś przeniósł się do Dalekolandii,
gdzie wszystko działa inaczej. A jednak będziesz wiedział więcej, jeżeli się przeprowadzisz. Można więc wnioskować,
że poczucie bycia początkującym jest odwrotnie skorelowane z prawdziwą ignorancją.

Jeżeli poczucie bycia początkującym jest dla nas dobre, to dlaczego tak bardzo go nie lubimy?
Jaką ewolucyjną potrzebę może spełniać taka niechęć?

Wydaje mi się, że są dwa źródła poczucia bycia początkującym: bycie głupim i robienie czegoś odkrywczego.
Nasze awersja do tego uczucia to nasz mózg mówiący nam: „Chodź, no dalej, spróbuj to rozpracować”.
Była to oczywiście właściwa myśl przez większość ludzkiej historii.
Życie grup zbieracko-łowieckich było skomplikowane, ale nie zmieniało się w tempie, w którym życie zmienia się dziś.
Nie musieli z dnia na dzień uczyć się jak obchodzić się z kryptowalutami.
Skłonność do przedkładania poszerzania kompetencji w zakresie znanych problemów nad rozwiązywaniem nowych miała więc sens.
Awersja do uczucia bycia początkującym miała sens, tak jak w świecie, w którym występują braki żywności,
niechęć do bycia głodnym też ma sens.

Teraz kiedy zbyt duża ilość jedzenia jest większym problemem niż niedożywienie, nasz opór przed uczuciem głodu sprowadza nas na manowce.
Wydaje mi się, że nasza awersja do uczucia bycia początkującym również.

Chociaż jest to nieprzyjemne i ludzie będą czasem się z tego powodu z Ciebie wyśmiewać, im bardziej czujesz się jak początkujący, tym lepiej.

[Oryginalny artykuł][graham-noob]

[graham-noob]: http://www.paulgraham.com/noob.html